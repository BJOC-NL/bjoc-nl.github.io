<!DOCTYPE html>
<html lang="nl">

<head>
    <link rel="icon" href="../../BJOC-NL-logo.png" type="image/png">
    <meta http-equiv="content-type" content="text/html; charset=utf-8" />
    <script type="text/javascript" src="../../js+css/llab/loader.js"></script>
    <script type="text/javascript" src="../../js+css/gifffer.min.js"></script>
    <script type="text/javascript">
        window.onload = function () {
            Gifffer();
            Inhoudsopgave();
        }
    </script>
    <link rel="stylesheet" type="text/css" href="../../js+css/css/bjc-gifffer.css">
    <title>Hoofdstuk 4 Les 2: Communicatieprotocollen, Pagina 1</title>
</head>

<body>
    <div class="full">
        <h2>Adressen in een netwerk van netwerken: IP</h2>
        <div class="learn">
            <p> <strong>In deze les,</strong> ga je leren over een aantal abstracties die zorgen dat het internet goed
                kan functioneren.
            </p>
            <p> <strong>Op deze pagina,</strong> ga je leren hoe de adressen van computers werken.
            </p>
        </div>


        <div class="vocabBig">
            <p> Een <strong>router</strong> is een computer die informatie van het ene naar het andere netwerk
                doorgeeft.
            </p>
            <div class="endnote">
                Je spreekt de "ou" in "router" anders uit dan in "route", je spreekt het namelijk uit als de "ou" in
                "hout".
            </div>
            <p>De <strong>end-to-end</strong>architectuur van het internet betekent dat routers zich alleen druk maken
                over een bericht doorsturen; ze doen niks met de inhoud van het bericht. De inhoud begrijpen is het werk
                van de computers aan de eindpunten: de ontvanger en zender.
            </p>
        </div>
        <p> Het internet is niet alleen een netwerk van computers. Het is ook een <em>netwerk van netwerken</em>. De
            verbindingspunten tussen netwerken heten <strong>routers</strong>, deze apparaten begeleiden verkeer door
            subnetwerken van het internet. De routers weten alleen hoe ze informatie door moeten geven aan de volgende
            router of aan de bestemming; de routers kijken <em>niet</em> wat er in het datapakketje zit (zolang je
            woont in een land zonder internetcensuur). De informatie van het pakket bekijken en begrijpen gebeurt pas op
            de eindbestemming. Dit heet het <strong>end-to-end</strong>principe.
        </p>

        <div class="sidenote">
            Afbeelding van de <a href="http://jacobsschool.ucsd.edu/news/news_releases/release.sfe?id=685"
                target="_blank">UC San Diego Jacobs School of Engineering</a>.
        </div>

        <div> <a href="http://jacobsschool.ucsd.edu/news/news_releases/release.sfe?id=685" target="_blank">
                <img class="indent noshadow" height="512" src="../../afb/h4/l2/p1-o1.jpg" alt="Geen Afbeelding" />
            </a>
        </div>

        <div class="vocab">
            <p>Een <strong>IP-adres</strong> is een uniek getal toegewezen aan ieder apparaat op een computernetwerk.
            </p>
            <p><strong>Pakket wisselen</strong> betekent dat het internet korte uitbarstingen van inforamtie geeft, geen
                lange, continue stromen.
            </p>
        </div>

        <h3>Hoe weten routers waar ze de computer kunnen vinden die je wil?</h3>
        <p> Ieder apparaat op het internet heeft een uniek <strong>internetprotocoladres (IP)</strong> (of meer dan een
            als het een router is), net zoals een woonadres of een e-mailadres. Het internetprotocol specificeert hoe
            een
            router met een verzoek voor een ander IP-adres moet omgaan. Iedere router kent de indeling van zijn
            specifieke buurt van het internet en weet hoe het een pakket moet sturen om het een stukje dichterbij de
            plek te brengen waar het pakket naar toe moet. Het feit dat de router niet het hele internet hoeft te kennen
            is goed voor de schaalbaarheid van het netwerk.
        </p>
        <p> Normaliter zijn er veel mogelijke paden van het ene eindpunt naar het andere. Deze overtolligheid laat het
            internetprotocol alternatieve paden vinden als een router in het midden van het pad wegvalt. Dit is het
            principe van fouttolerantie.
        </p>
        <p> Wanneer je data verzend over het internet, verdeelt het IP-programma in je computer de data in
            <em>pakketjes</em> die het één voor één verstuurt. Ieder pakketje kan zelfs een andere route nemen. Dit
            proces is wat het internet een <strong>pakketgeschakeld</strong>netwerk maakt.
        </p>

        <div class="forYouToDo" id="first">
            <ol>
                <img class="imageRight" src="../../afb/icons/PraatMetJeBuur.png" alt="Geen Afbeelding" />

                <li> Waarom lijkt het diagram van het internet op een wirwar in het midden met vuurwerk aan de
                    buitenkant?
                </li>
                <li> Bespreek hoe deze vorm verwant is aan hoe mensen verbinding maken met het internet (via een
                    internetprovider, etc.). Schrijf een korte beschrijving en/of leg het uit aan iemand anders.
                </li>
                <li> Bezoek <a href="http://bot.whatismyipaddress.com/" target="_blank">
                        http://bot.whatismyipaddress.com/ </a> om je eigen IP-adres te weten te komen.
                </li>
                <div class="sidenoteBig"> Je kan een IP-adres toevoegen aan het einde van een URL zoals hier:
                    <a href="http://ipinfo.io/128.59.105.24" target="_blank"> http://ipinfo.io/128.59.105.24 </a>
                </div>
                <li>Bezoek <a href="http://ipinfo.io/" target="_blank"> http://ipinfo.io/ </a>. Welke informatie bevat
                    je IP-adres allemaal? (Je hoeft je niet aan te melden, kijk gewoon naar de informatie in het witte
                    vak.)
                </li>
            </ol>
        </div>
        <p> De hoeveelheid gedetailleerde informatie die je uit een IP-adres kan halen is best verrassend (en een beetje
            eng), vooral wanneer je nadenkt over de manieren waarop die informatie gebruikt kan worden.
        </p>
        <div class="sidenote"> Sommige informatie bevat misschien wat onnauwkeurigheden. IP-adressen geven vaak de
            locatie van de internetprovider, die mogelijk op een andere locatie zit dan jij. </div>
        <img class="indent" src="../../afb/h4/l2/U4L2P1_ipinfo-screenshot.png" alt="Geen Afbeelding">


        <h3>IPv4</h3>
        <img class="imageRight" src="../../afb/h4/l2/U4L2P1_ipv4.png" width="325" alt="Geen Afbeelding" />
        <p> Alle vier de getallen in een IP-adres zijn <strong>bytes</strong> van 8 bits met een waarde tussen de 0 en
            255 (zie rechts). Een 32-bit IPv4-adres (de "v" staat voor "versie") is groot genoeg om 2<sup>32</sup>
            computers te ondersteunen. Dat is ongeveer 4 miljard (4 &middot; 10<sup>9</sup>), maar er zijn meer dan
            <em>zeven</em> miljard mensen op aarde, dus er zijn niet genoeg IPv4-adressen voor iedereen.
        </p>
        <div class="endnote">
            <strong>Waarom ondersteunt IPv4 2<sup>32</sup> computers?</strong> Er zijn 32 bits in een IPv4-adres (zie
            rechts), en iedere bit kan twee waardes bevatten (0 of 1). Dus er zijn 2<sup>32</sup> mogelijkheden met 32
            bits.
        </div>


        <h3>IPv6</h3>
        <img class="imageRight" src="../../afb/h4/l2/U4L2P1_ipv6.png" width="325" height="50%" alt="Geen Afbeelding" />
        <p> De langetermijnoplossing is om de lengte van IP-adressen te vergroten. De nieuwe IPv6-adressen zijn 128 bits
            groot, dat is genoeg om 2<sup>128</sup> (ongeveer 10<sup>38</sup>) computers te ondersteunen.
        </p>
        <div class="endnote">
            <strong> Zal dit altijd genoeg zijn, of moeten we adressystemen nog een keer veranderen?
            </strong> Er zijn ongeveer 10<sup>29</sup> sterren in het universum zo ver we kunnen zien. Dus zelfs als het
            internet uitgebreid zou worden naar andere planeten, dan zouden we <em>nog steeds</em> genoeg adressen
            hebben met IPv6.
        </div>



        <div class="forYouToDo">
            <ol start="5">
                <li>
                    <img class="inline" src="../../afb/icons/PraatMetJeBuur-mini.png" alt="Geen Afbeelding" />
                    Is jouw IP-adres IPv4 of IPv6?
                    <br />
                </li>
            </ol>
        </div>


        <div class="ifTime">
            <ol start="6">
                <li>Lees <a href="http://www.bitsbook.com/wp-content/uploads/2008/12/B2B_3.pdf#page=319" target="_blank"
                        title="Blown to Bits: The Internet as System and Spirit ">
                        <em>Blown to Bits</em> pagina's 301-306</a>. </li>
            </ol>
        </div>


        <div class="takeItFurther"><a name="further" class="anchor">&nbsp;</a>
            <ol type="A">
                <div class="endnote">
                    Hoogst waarschijnlijk gebruikt de router in jouw huis of school een protocol dat ervoor zorgt dat
                    alle computers in het lokale netwerk (zoals in één gebouw) samen één IP-adres delen op het internet.
                    De router die het lokale netwerk maakt geeft iedere computer een <em>lokaal adres</em>. Ook al denkt
                    de buitenwereld bijvoorbeeld dat je computers IP-adres 108.26.181.226 is, de computer denkt zelf dat
                    zijn adres 192.168.1.11 is.
                </div>
                <li> Zoek je huidige <em>lokale</em> IP-adres op in de instellingen van je computer. Het staat vaak
                    ergens onder de netwerk- of internetinstellingen.
                </li>
            </ol>
            <div class="endnote">
                Het 192.168 <em>domein</em> (het blok IP-adressen dat start met 192.168) is gereserveerd voor
                <em>lokale</em> netwerken, dus geen enkele computer op het internet heeft een adres
                dat daarmee begint.
            </div>
        </div>
    </div>
    <div class="full-bottom-bar" style="background-position: 20px 3px;">
        <div class="bottom-nav btn-group">
            <a class="btn btn-default backbutton arrow " style="min-width: 90px;" href="H4L1P4.html">Terug</a>
            <a class="btn btn-default forwardbutton arrow" style="min-width:90px;" href="H4L2P2.html">Volgende</a>
        </div>
    </div>

</body>

</html>