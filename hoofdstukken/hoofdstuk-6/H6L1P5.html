<!DOCTYPE html>
<html lang="nl">

<head>
    <link rel="icon" href="../../BJOC-NL-logo.png" type="image/png">
    <meta http-equiv="content-type" content="text/html; charset=utf-8" />
    <script type="text/javascript" src="../../js+css/llab/loader.js"></script>
    <script type="text/javascript" src="../../js+css/gifffer.min.js"></script>
    <script type="text/javascript">
        window.onload = function () {
            Gifffer();
            Inhoudsopgave();
        }
    </script>
    <link rel="stylesheet" type="text/css" href="../../js+css/css/bjc-gifffer.css">
    <title>Hoofdstuk 6 Les 1: De Hiërarchie van Computer-abstractie, Pagina 5</title>
</head>

<body>
    <div class="full">
        <h2>Het softwaredomein: besturingssystemen</h2>
        <div class="learn"><strong>Op deze pagina</strong>, ga je leren over de software die direct de hardware van de
            computer bestuurt, het <em>besturingssysteem.</em>
        </div>
        <p> Op je computer staat een <em> besturingssysteem </em>, Operating System (OS) in het Engels,
            geïnstalleerd. Een besturingssysteem is een onderliggend programma waarmee apps communiceren om de
            computer te gebruiken. Bij computers en laptops zijn de meest voorkomende besturingssystemen Linux, macOS en
            Windows. Bij telefoons en tablets zijn dit Android en iOS. </p>
        <p> Grofweg behandelt het besturingssysteem de basistaken waarvan alle programma's afhankelijk zijn, waaronder:
            <ul>
                <li> het venstersysteem, waarmee meer dan één programma op je scherm kan worden bekeken tegelijkertijd;
                </li>
                <li> het bestandsbeheer, dat de inhoud van mappen weergeeft en waarmee je bestanden kunt selecteren om
                    te openen of te bewerken; </li>
                <li> de communicatie met externe apparaten zoals een toetsenbord of printer; </li>
                <li> hulpprogramma's zoals een eenvoudige teksteditor of een rekenmachine; </li>
            </ul>
        </p>
        <div class="takeNote">
            Op een computer willen veel programma's en besturingssysteemtaken allemaal tegelijk
            worden uitgevoerd. Elk besturingssysteem heeft een <em> kernel </em> die beheert wanneer al deze processen
            worden uitgevoerd.
        </div>

        <div class="endnote">
            <h3> De kernel </h3>
            <p> De <em> kernel </em> bestuurt rechtstreeks hardware (toetsenbord, muis, microfoon, camera, harde
                schijven, geheugen, printer, luidsprekers, scherm, enz.). Dus de kernel is over het algemeen geschreven
                in een taal op laag niveau, zodat deze de hardware kan besturen. Het behandelt verschillende
                belangrijke taken: <ul>
                    <li> <strong> Planning. </strong> de kernel heeft toegang tot de klok die in de hardware is
                        ingebouwd en laat elk programma voor een kleine hoeveelheid tijd draaien (meestal ongeveer 1/10
                        seconden) en schakelt dan over naar het volgende programma in de wachtrij. </li>
                    <li> <strong> Beveiliging. </strong> Al de toepassingsprogramma's die uitgeoverd worden, kunnen bugs
                        of schadelijke code bevatten. De kernel, die toegang heeft tot het <em> geheugen </em> waar
                        programma's en gegevens worden opgeslagen, zorgt ervoor dat aan elk programma een aparte locatie
                        in het geheugen wordt toegewezen en andere programma's niet gestoord worden. De kernel bepaalt
                        ook welke bestanden door een programma aangepast en bekeken kunnen worden op basis van de <em>
                            bestandsbeveiliging </em>-instellingen die gebruikers of applicaties voor elk bestand
                        specificeren. </li>
                    <li> <strong> Invoer en uitvoer. </strong> Veel apparaten kunnen op je computer worden aangesloten.
                        De kernel weet hoe de computer elk apparaat moet gebruiken. Alleen de kernel
                        heeft directe toegang tot deze apparaten en voert geautoriseerde overdracht van informatie voor
                        de applicaties uit. </li>
                </ul>
            </p>
            <p> Tegenwoordig zijn OS-kernels opmerkelijk vergelijkbaar. Van de vijf eerder genoemde systemen (Linux,
                macOS, Windows, Android en iOS) zijn er vier (alles op Windows na) gebaseerd op varianten van een
                enkele kernel, Unix genaamd.
            </p>
            <p><a href="#hint-unix" data-toggle="collapse">Lees meer over Unix.</a></p>
            <div id="hint-unix" class="collapse">
                <p> ("Unix" is een handelsmerk, momenteel eigendom van The Open Group, en niet alle
                    varianten op Unix die op deze pagina besproken worden, mogen die naam gebruiken, maar ze bieden
                    allemaal in wezen dezelfde programma-interface.) Unix werd rond 1970 gecreëerd door Ken Thompson en
                    Dennis Ritchie in AT&T Bell Laboratories.
                </p>
                <p> Voorafgaand aan Unix dacht bijna iedereen dat een besturingssysteem moest worden ontwikkeld voor een
                    bepaalde computerarchitectuur en in de machinetaal van die computer moest worden geschreven, de
                    instructies op zeer laag niveau die die hardware direct begrijpt. De eerste versie van Unix is ook
                    geschreven in machinetaal voor één specifieke computer, de Digital Equipment Corporation PDP-7. Maar
                    de Unix-ontwikkelaars wisten dat de PDP-7 niet de enige computer ter wereld was en dat er in de
                    toekomst betere computers gemaakt zouden worden, dus wilden ze Unix <em> draagbaar maken</em>.
                    Draagbaar betekent dat het naar een nieuwe computerarchitectuur kan worden overgezet zonder dat het
                    programma helemaal opnieuw moet worden geschreven. Dus in 1972 vond Dennis Ritchie de
                    programmeertaal C voor dat doel uit. C is vergelijkbaar met andere talen die op dat moment
                    beschikbaar waren, maar met één toegevoegde functie: in C kan elke individuele byte van het geheugen
                    van het programma gelezen of overschreven worden als je het <em> adres </em> weet. Het adres is een
                    soort identificatie-nummer voor een byte net zoals een woonadres in het echt een identificatie is
                    voor een huis. (Je kunt zien dat deze functie het tegenovergestelde is van abstractie op hoog
                    niveau. Het is alleen nuttig voor een programmeur die in detail nadenkt over wat zich in het
                    geheugen van de computer bevindt.) Unix werd vervolgens herschreven in C.
                </p>
                <p> Vanwege deze draagbaarheid werd Unix al snel overgenomen door andere computerarchitecturen.
                    Onderzoekers van Berkeley ontwikkelden een nieuwe versie, gebaseerd op de AT&T-versie, maar met
                    <em> virtueel geheugen </em>. Dit maakt het mogelijk om een programma uit te voeren dat slechts
                    gedeeltelijk in het hoofdgeheugen van de computer staat.
                    Deze Berkeley-versie is een voorouder van Apple's besturingssysteem, macOS (sinds macOS 10.0) en
                    iOS. (Een Apple-computer gedraagt zich niet exact als een Unix-computer, maar de verschillen zitten
                    bijna allemaal in programma's op toepassingsniveau, niet in de kernel.) Android, het
                    besturingssysteem van Google voor mobiele telefoons en tablets, is gebaseerd op Linux, een complete
                    herschrijving van Unix oorspronkelijk geschreven door Linus Torvalds, destijds een student
                    informatica in Finland.
                </p>
                <p> De toepassingsprogramma's die deel uitmaakten van het originele Unix-pakket, zijn in de
                    meeste systemen vervangen door herschreven programma's van GNU van de Free Software Foundation (een
                    acroniem voor Gnu's Not Unix).
                </p>
            </div>
        </div>
        <div class="ifTime" type="first">
            <ol>
                <li> Ontdek de programma's die op dit moment op je computer worden uitgevoerd. <ol>
                        <li> Ontdek hoe je alle programma's kunt weergeven die nu op je computer worden uitgevoerd.
                            Schrijf ze daarna allemaal op.
                        </li>
                        <li> Tel hoeveel daarvan programma's zijn die <em> jij </em> aan de computer vroeg om uitgevoerd
                            te worden.
                        </li>
                        <li> Kun je uit de namen achterhalen wat ze doen? </li>
                        <li> Welke maken deel uit van het besturingssysteem ( niet de OS-kernel)? </li>
                        <li> Kijk of je het doel van een aantal programma's met een vreemde naam kunt achterhalen door
                            op internet te zoeken. </li>
                    </ol>
                </li>
            </ol>
        </div>
    </div>
    <div class="full-bottom-bar" style="background-position: 20px 3px;">
        <div class="bottom-nav btn-group"> <a class="btn btn-default backbutton arrow" style="min-width: 90px;"
                href="H6L1P4.html">Terug</a> <a class="btn btn-default forwardbutton arrow" style="min-width:90px;"
                href="H6L1P6.html">Volgende</a> </div>
    </div>
</body>

</html>